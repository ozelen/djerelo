<h1>Відпочинок в Яремче</h1>
<p>
Яремче &mdash; один з найбільш відомих карпатських курортів &mdash; знаходиться в Івано-Франківській області, на берегах гірської річки Прут. Статус міста Яремче отримує в 1963 році, але перші згадки про місто датуються 1787 роком. Тоді, на ще не заселеній гірській території оселився бідняк Ярема, який переховувався в горах від переслідування феодалів. Саме з ім'ям першого поселенця і пов'язують назву міста Яремче. Але, слід відзначити той факт, що довгий час місто носило назву Яремча, з буквою «а» на кінці. І тільки у 2006 році Верховною Радою України було прийнято рішення змінити назву міста з Яремча на Яремче.
</p>
<p>
На сьогоднішній день Яремче &mdash; це туристичний, культурний, оздоровчий центр Прикарпаття. До складу Яремчанської міської ради входять наступні населені пункти: Яремче з селищами Ямна і Дора, села Татарів, Микуличин, Яблуниця, Поляниця, Вороненко, смт. Ворохта.
</p>
<p>
Відпочинок в Яремче &mdash; це відпочинок круглий рік. Зимовий відпочинок в Яремче &mdash; це, в першу чергу, катання на гірських лижах. На території Яремче, Яблуниці, Ворохти є свої бугельні підйомники, але практично всі лижники воліють кататися в гірськолижному комплексі Буковель, який знаходиться всього в 30-ти км від Яремче.
</p>
<p>
Відпочинок в Яремче &mdash; це і зелений туризм, велосипедні прогулянки, походи в гори, а також чудова екскурсійна програма. Яремчанщина багата різноманітними пам'ятками природи, історії, культури, архітектури. Вирушаючи на відпочинок в Яремче, радимо відвідати наступні місця: водоспади: «Пробій», «Гук», «Жонка», «Дівочі сльози», камінь і скелі Довбуша, музей етнографії та екології карпатського краю, музей ім. Митрополита А. Шептицького, церква Успіння Богородиці, дерев'яний ресторан «Гуцульщина» (збудований без жодного цвяха), 2 сувенірних ринки, вольєри з тваринами і багато інших цікавих місць та об'єктів.
</p>
<p>
Яремче, за своїм місцем розташування, являється ще й кліматичним курортом. Завдяки великій кількості хвойних і листяних лісів, на території Яремче розміщені санаторії, які пропонують лікування та профілактику туберкульозу легенів. Яремче можна віднести і до бальнеологічних курортів, адже тут б'ють 2 джерела мінеральних вод.
</p>
<p>
Якщо ви плануєте відпочинок в Яремче у високий сезон (Новий рік, Різдво, 8 березня, травневі свята) радимо вибирати житло заздалегідь. Незважаючи на те, що в Яремче просто величезний вибір житла (готелі, міні-готелі, санаторії, бази відпочинку, вілли, приватний сектор), як правило, в першу чергу розбирається саме те, чого хочеться вам. Тому, щоб уникнути розчарувань і неприємних моментів, краще не відкладати бронювання обраного варіанта в довгий ящик.
</p>
<p>
Обравши відпочинок в Яремче в будь-яку пору року, ви можете розраховувати на гостинність, атмосферу відпочинку і свята, відмінний сервіс, доброзичливих людей, а також купу вражень і незабутніх моментів. І в цьому випадку немає значення, як називається місто, Яремча або Яремче, головне &mdash; вам завжди тут раді.
</p>